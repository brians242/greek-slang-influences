"ἐκ νηῶν ἐλάσας ἰέναι πάλιν: εἰ δέ κεν αὖ τοι δώῃ κῦδος ἀρέσθαι ἐρίγδουπος πόσις Ἥρης, μὴ σύ γ' ἄνευθεν ἐμεῖο λιλαίεσθαι πολεμίζειν Τρωσὶ φιλοπτολέμοισιν: ἀτιμότερον δέ με θήσεις:  μὴ δ' ἐπαγαλλόμενος πολέμῳ καὶ δηϊοτῆτι Τρῶας ἐναιρόμενος προτὶ Ἴλιον ἡγεμονεύειν, μή τις ἀπ' Οὐλύμποιο θεῶν αἰειγενετάων ἐμβήῃ: μάλα τούς γε φιλεῖ ἑκάεργος Ἀπόλλων: ἀλλὰ πάλιν τρωπᾶσθαι, ἐπὴν φάος ἐν νήεσσι  θήῃς, τοὺς δ' ἔτ' ἐᾶν πεδίον κάτα δηριάασθαι"
