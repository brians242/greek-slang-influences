"Αἴας ῥα πρῶτος Τελαμώνιος Ὕρτιον οὖτα  Γυρτιάδην Μυσῶν ἡγήτορα καρτεροθύμων: Φάλκην δ' Ἀντίλοχος καὶ Μέρμερον ἐξενάριξε: Μηριόνης δὲ Μόρυν τε καὶ Ἱπποτίωνα κατέκτα, Τεῦκρος δὲ Προθόωνά τ' ἐνήρατο καὶ Περιφήτην: Ἀτρεί̈δης δ' ἄρ' ἔπειθ' Ὑπερήνορα ποιμένα λαῶν  οὖτα κατὰ λαπάρην, διὰ δ' ἔντερα χαλκὸς ἄφυσσε δῃώσας: ψυχὴ δὲ κατ' οὐταμένην ὠτειλὴν ἔσσυτ' ἐπειγομένη, τὸν δὲ σκότος ὄσσε κάλυψε"
