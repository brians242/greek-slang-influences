"τὸν δὲ τάχ' εὗρε μάχης ἐπ' ἀριστερὰ δακρυοέσσης  δῖον Ἀλέξανδρον Ἑλένης πόσιν ἠϋκόμοιο θαρσύνονθ' ἑτάρους καὶ ἐποτρύνοντα μάχεσθαι, ἀγχοῦ δ' ἱστάμενος προσέφη αἰσχροῖς ἐπέεσσι: Δύσπαρι εἶδος ἄριστε γυναιμανὲς ἠπεροπευτὰ ποῦ τοι Δηί̈φοβός τε βίη θ' Ἑλένοιο ἄνακτος  Ἀσιάδης τ' Ἀδάμας ἠδ' Ἄσιος Ὑρτάκου υἱός; ποῦ δέ τοι Ὀθρυονεύς; νῦν ὤλετο πᾶσα κατ' ἄκρης Ἴλιος αἰπεινή: νῦν τοι σῶς αἰπὺς ὄλεθρος"
