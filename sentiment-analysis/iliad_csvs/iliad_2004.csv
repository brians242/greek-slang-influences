"ἣ μὲν ἄρ' ὣς εἰποῦσα καθέζετο πότνια Ἥρη,  ὄχθησαν δ' ἀνὰ δῶμα Διὸς θεοί: ἣ δ' ἐγέλασσε χείλεσιν, οὐδὲ μέτωπον ἐπ' ὀφρύσι κυανέῃσιν ἰάνθη: πᾶσιν δὲ νεμεσσηθεῖσα μετηύδα: νήπιοι οἳ Ζηνὶ μενεαίνομεν ἀφρονέοντες: ἦ ἔτι μιν μέμαμεν καταπαυσέμεν ἆσσον ἰόντες  ἢ ἔπει ἠὲ βίῃ: ὃ δ' ἀφήμενος οὐκ ἀλεγίζει οὐδ' ὄθεται: φησὶν γὰρ ἐν ἀθανάτοισι θεοῖσι κάρτεί̈ τε σθένεί̈ τε διακριδὸν εἶναι ἄριστος"
