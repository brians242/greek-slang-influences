"ὣς φάτο, γήθησεν δὲ βοὴν ἀγαθὸς Διομήδης: ἔγχος μὲν κατέπηξεν ἐπὶ χθονὶ πουλυβοτείρῃ, αὐτὰρ ὃ μειλιχίοισι προσηύδα ποιμένα λαῶν: ἦ ῥά νύ μοι ξεῖνος πατρώϊός ἐσσι παλαιός:  Οἰνεὺς γάρ ποτε δῖος ἀμύμονα Βελλεροφόντην ξείνισ' ἐνὶ μεγάροισιν ἐείκοσιν ἤματ' ἐρύξας: οἳ δὲ καὶ ἀλλήλοισι πόρον ξεινήϊα καλά: Οἰνεὺς μὲν ζωστῆρα δίδου φοίνικι φαεινόν, Βελλεροφόντης δὲ χρύσεον δέπας ἀμφικύπελλον  καί μιν ἐγὼ κατέλειπον ἰὼν ἐν δώμασ' ἐμοῖσι"
