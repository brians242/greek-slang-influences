"καί νύ κε δὴ ξιφέεσσ' αὐτοσχεδὸν οὐτάζοντο, εἰ μὴ κήρυκες Διὸς ἄγγελοι ἠδὲ καὶ ἀνδρῶν ἦλθον, ὃ μὲν Τρώων, ὃ δ' Ἀχαιῶν χαλκοχιτώνων,  Ταλθύβιός τε καὶ Ἰδαῖος πεπνυμένω ἄμφω: μέσσῳ δ' ἀμφοτέρων σκῆπτρα σχέθον, εἶπέ τε μῦθον κῆρυξ Ἰδαῖος πεπνυμένα μήδεα εἰδώς: μηκέτι παῖδε φίλω πολεμίζετε μηδὲ μάχεσθον: ἀμφοτέρω γὰρ σφῶϊ φιλεῖ νεφεληγερέτα Ζεύς,  ἄμφω δ' αἰχμητά: τό γε δὴ καὶ ἴδμεν ἅπαντες"
