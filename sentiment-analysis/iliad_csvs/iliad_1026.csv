"ἀλλ' ἤτοι νῦν μὲν πειθώμεθα νυκτὶ μελαίνῃ δόρπά τ' ἐφοπλισόμεσθα: ἀτὰρ καλλίτριχας ἵππους λύσαθ' ὑπὲξ ὀχέων, παρὰ δέ σφισι βάλλετ' ἐδωδήν: ἐκ πόλιος δ' ἄξεσθε βόας καὶ ἴφια μῆλα  καρπαλίμως, οἶνον δὲ μελίφρονα οἰνίζεσθε σῖτόν τ' ἐκ μεγάρων, ἐπὶ δὲ ξύλα πολλὰ λέγεσθε, ὥς κεν παννύχιοι μέσφ' ἠοῦς ἠριγενείης καίωμεν πυρὰ πολλά, σέλας δ' εἰς οὐρανὸν ἵκῃ, μή πως καὶ διὰ νύκτα κάρη κομόωντες Ἀχαιοὶ  φεύγειν ὁρμήσωνται ἐπ' εὐρέα νῶτα θαλάσσης"
