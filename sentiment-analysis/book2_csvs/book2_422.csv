"Καὶ μέσ᾽ ἀπὸ τὸ βόμβο ποὺ ἔκαναν τὰ τραγούδια κ' οἱ κουβέντες, μὲ τὶς γροθιὲς χτυπητὲς στὰ τραπέζια, καὶ τὰ καπάκια τῶν τεντζερέδων καὶ τὰ μαχαιροπή ρουνα, ποὺ τὰ ρίχνανε σωρὸ μες τὸ θερμό, καὶ τὸ ψωμομάχαιρο ποὔκοβε τὰ πεντάρικα καὶ τὰ δεκάρικα ψωμιὰ καὶ τὰ μισοκάρβελα ἀπάνω στὴ σανίδα, καὶ τῶν μουστερήδων οἱ παραγγελίες κ' οἱ φωνὲς τῶν σερβι τόρων ποὺ ξεφώνιζαν ἀπ ' τὴν ἄλλη ἄκρη τὴ « μιὰ στιφᾶδο ! » καὶ τὴ « μιὰ πατάτες γιαχνί ! › καὶ τὸ « ἕνα κουνουπίδι ! » καὶ « οἱ μαρίδες νὰ γίνῃ ζωμόν ! » καὶ « πιάσε μία κοῦπα ἀποσταμένο ! » καθὼς τὄθελαν οἱ παλαιοὶ οἱ μερακλῆδες, καὶ τὶς « μισὲς » καὶ τὶς «ὀκά δες » , γιὰ τοὺς κρασοπατέρες, ξεχώριζε κάθε λίγο , σὰν τοῦ κόκκορα ὁ ψαλμὸς μέσ᾽ ἀπ᾿ τὴ χλαλοὴ τοῦ κοτε σιοῦ, τὸ διάτορο καὶ καμπανιστὸ λιανοτράγουδο τοῦ κάπελα : «Πῶ πῶ πῶ !μωρ᾿ τ᾿ εἶν᾿ ἐτούτη ! – Βάζει δόντια τοῦ φαφούτη ! "
