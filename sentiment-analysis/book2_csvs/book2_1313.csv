"Οταν ἔβαλαν τὴν Κερένια Κούκλα μὲς τὸ χῶμα, στὰ πόδια τοῦ τάφου τῆς Βεργινίας, ὁ μαῦρος ὁ σταυ ρὸς ποὺ τὸν εἴχανε δῆ καθὼς ἔρχόνταν ἀπὸ μακριὰ νὰ τοὺς κυττάζῃ μὲ ματιὰν ἀσάλευτη ἄγρια κι' ἀπελπι σμένα , σὰ νὰ γλύκανε λιγάκι ἡ φρίκη του : ὁ ἥλιος τώρα ἐπάνω του καὶ τόσο γυάλιζε ἡ μαυρίλα του ποὺ δὲ φαινόταν πιὰ μαῦρος˙ τὸ φρεσκοσκασμμένο χῶμα μύριζε ὅπως ὅταν τσαπίζουν τἀμπέλια· τὰ κίτρινα ἀγριολούλουδα στὴ ρίζα τοῦ σταυροῦ ἄνθιζαν ἥρεμα καὶ χρυσίζανε σὰν ἄστρα"
