"Μὲ μιᾶς σήκωσε τἀθῶα καὶ γλυκά της μάτια, ποὺ οἱ κόρες τους ἤτανε χρυσαφένιες σὰν τὰ τζίτζιφα καὶ κολυμπάγανε μὲς τὸ ἀσπράδι, τὸ ὑγρὸ καὶ μπλοῦ , σὰ μέσα σ᾿ ἕνα πέλαγος αὐγινό , σὲ κάποιον οὐρανὸ χλωμό ..— κι ἀνεβασμένες στὰ μεσούρανα ἀπόμεναν κρυμμένες ὣς τὴ μέση κάτω ἀπ᾿ τὰ ματόφυλλα , σὰ νὰ δειλιάζανε νὰ χύσουν ὅλο τους τὸ φῶς· Σήκωσε τὰ χρυσά της μάτια ἡ Λιόλια κατὰ τὸ Νῖκο, μὰ δὲν εἶδε τίποτα , παρά, λὲς καὶ τρόμαξε ἀπ᾿ τὴν ἀντιφεγγιὰ ποὺ εἶδε νὰ πέσῃ στοῦ Νίκου τὸ πρό σωπο, ξανάσκυψε ἀπάνω στὸ πιατάκι της "
