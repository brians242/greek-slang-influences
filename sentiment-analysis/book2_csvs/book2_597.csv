"Ἔκλεινε μονάχα τώρα σχεδὸν ὁλημέρα τὰ μάτια της καὶ δὲν τἄνοιγε παρὰ μόνο τὴ στιγμὴ ποὺ ἔμπαινε ὁ Νῖκος στὸ σπίτι, σὰ νὰ μάζευε ὅλη τὴ δύναμη τῆς ζωῆς ποὺ τῆς ἀπόμεινε, στὰ μάτια της, γιὰ ᾿κείνην τὴ μιὰ στιγμή , γιὰ νὰ μπορέσῃ νὰ τὸν ἀγκαλιάσῃ ὅλονε μὲ τὰ μάτια της, ποὺ σὲ λίγο πιὰ δὲ θὰ τονὲ βλέπανε, νὰ τονὲ φιλήσῃ μὲ τὰ μάτια της, ἀφοῦ δὲ θὰ τονὲ φιλοῦσε πιὰ στὰ χείλη --κι οὔτε θὰ τὸν ἐφι λοῦσε πιὰ ποτὲς παρὰ μόνο νεκρή ! – γιὰ κείνην τὴ μιὰ στιγμὴ μονάχα ὅταν ἔμπαινε στὸ σπίτι "
