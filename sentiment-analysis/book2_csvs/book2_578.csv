"ἔκλαιγε γιὰ τὴ δυστυχισμένη τὴ Βεργινία , γιὰ τὸ φιλὶ τοῦ Νίκου ποὺ τῆς ἔκαιγε ἀκόμα στὰ χείλια κι ὣς μέσα στὴν ψυχή της, ἔκλαιγε γιὰ τὸ χορὸ ποὺ τέλειωσε καὶ γιὰ τὰ βιολιὰ ποὺ ἔπαιζαν πιὸ δυνατὰ καὶ πιὸ γλυκὰ μόλις πήγαινε κοντά τους καὶ τώρα σβήσανε γιὰ πάντα —γιατὶ ἅμα σβήσῃ κάτι καὶ πεθάνῃ , γιὰ πάντα πεθαίνει ! - Μέσ᾿ ἀπ᾿ τἀναφυλλητά της ἄκουγε : Νὰ ἡ Μικροῦλα ! Νὰ ἡ Μικρούλα! νά ! Αὐτὴ ποὺ ἔρχεται , Η παχουλή -ή ! - κι ἀνάμεσα μπερδεμένον ἕναν ἄλλο σκοπὸ τοῦ Λανσιὲ ποὺ τῆς φαινόταν πὼς ἔλεγε : Ἔλα Λιόλια ! ἔλα Λιόλια ! Ἔλα πάμε στὸ βουνό – Μωρ᾿ ἔλα Λιόλια ! Λιόλια - Λιόλια i Ἔλα πάμε στὸ βουνό ! ---  ῾Η Κερένια Αχ, πόσο πολὺ τὸ ἤθελε ! - - Καὶ πάλι, ἕναν τόνο πιὸ ψηλά : Καὶ σὰ-α-ὰ δὲ θές, μὴν ἐ ·ε - έρχεσαι ! Καί-αι σὰ-α- ὰ δὲ θές, μὴν ἐ - ε-έρχεσαι Πάω μονάχος, πάω μονάχος, Πάω μ᾿ ἄλλη στὸ βουνό "
