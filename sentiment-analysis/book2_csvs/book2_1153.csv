"Εἶδε ὁ Νῖκος τὴν κατάσταση τῆς Λιόλιας προχω ρημένη πιά : τὸ κορμάκι της τὸ κοντυλογραμμένο κι ἁπαλὸ ποὺ ξεχείλωσε, ποὺ βάρυνε μὲ τὴ μέση ἀνοιχτή » μὲ τὸ στομάχι της πάντα σαλευούμενο , τὸ προσωπάκι της τὸ λουλουδένιο σὰν πρισμένο καὶ κοκκινολεκίασ μένο , ποὺ χλώμιαινε κάθε τόσο ἀπ᾿ τὶς λιγοῦρες καὶ τὶς ἀποθυμιές, ἔβλεπε τὰ μάτια της τὰ γλυκὰ τὰ τζίτζιφα, σὰν ἄστρα τώρα βουτημένα μέσα σ᾿ ὄνειρο συννεφένιο, νὰ γεμίζουν ἄξαφνα δάκρυα γιὰ πόνους καὶ καημοὺς ἀνείδωτους ποὺ τῆς στέλνανε μηνύματα τὶς πίκρες τους"
