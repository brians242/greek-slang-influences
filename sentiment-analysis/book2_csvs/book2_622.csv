"· Μὰ ὅλη αὐτὴ τῆς ζωῆς ἡ χαρὰ καὶ τοῦ ἥλιου τὸ χάδι κ᾿ ἡ γλύκα τοὐρανοῦ δὲν τὸ δύνονταν, ἄχ !, γιὰ νὰ σκορπίσουν τὴ σκοτεινὴ λαχτάρα ποὺ ἔκανε τὶς ψυχὲς ἐκείνων τῶν τριῶν ἀμίλητες νὰ σπαράζουν— Ενα μεσημέρι χρυσὸ καὶ γαλάζιο, ποὺ ὁ ἥλιος εἶχε μπῆ ὅλος, μεθυσμένος, μέσα στὴν κάμαρη καὶ κυ λιότανε στὰ σανίδια τοῦ πατώματος κ᾽ ἔπαιζε μὲ τὶς ἀράχνες στὶς γωνιὲς τοῦ ταβανιοῦ κι ἀκόμα καὶ μὲ τὴ χλωμάδα τῆς Βεργινίας, ποὺ κιτρίνιζε σὰ φλουρὶ παλιὰ σβυσμένο, κ᾽ ἔπαιζε καὶ μέσα στὰ μαλλιὰ τῆς Λιόλιας, ποὺ ζεστοφέγγανε σὰν τὸ πυρρόχρυσο μέλι μέσα στὸ κουτάλι, καὶ στοῦ Νίκου τὸ λαιμό, ποὺ ἔδειχνε ἀχνὸς καὶ μουντὸς σὰν ἀραποσίτι ὥριμο γαλατερό μόλις ἀποφάγανε- , νά σου κι ἀνοίγει ἡ πόρτα καὶ μπαίνει - Κούκλα  μέσα ἡ θειὰ Ἑλέγκω , βαλαντωμένη ἀπ᾿ τὸ δρόμο , ξαναμμένη , μὲ τὴν μπελερίνα ξεκούμποτη "
