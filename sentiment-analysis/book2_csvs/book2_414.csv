"» Τὸ «γκαρσόνι » σὰ νὰ ποῦμε —— ἕνα παιδὶ γιομᾶτο καὶ κοκκινομάγουλο , μὲ τὰ μανίκια τοῦ ποκαμίσου του ἀνασκουμπωμένα μὲ τὰ λάστιχα καὶ μπροστά του μιὰ σκούρη ποδιὰ δίμιτη ποὺ ἔσταζε ἀπ᾿ τὴ βρώμα —μόλις ἔκανε ἀπὸ ᾽να θέλημα στὰ διάφορα τραπέζια καὶ πάλι ἐρχόταν κοντὰ κι ἀκουμποῦσε τὸ χέρι του μὲ τὰ χοντρὰ κόκκινα δάχτυλα, τὰ πρισμένα ἀπ᾽ τὶς χιο νίστρες καὶ μαυρονυχᾶτα, στὴν ἄκρη τοῦ τραπεζιοῦ τους καὶ τοὺς κύτταζε ποὔτρωγαν καὶ τὴ Λιόλια ποὺ δὲν ἔτρωγε"
