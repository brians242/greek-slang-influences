"Μὰ μπαινόβγαινε κι ἀπ᾿ τὴν καλὴ τὴν κάμαρη, ποὺ ἦτον ἰσόγεια σχεδὸν μ᾿ ἕνα -δυὸ σκαλοπάτια ξύ λινα - ἄχ , πάλι σκαλοπάτια ! λὲς βάλθηκαν κι αὐτὰ νὰ τὴν κουράζουν ἀκόμα περισσότερο, —πότε γιὰ νὰ τινάξῃ κάτι προσκεφαλάδες μὲ μεγάλες μάρκες ποὺ τὶς εἶχε κεντημένα ἡ ἴδια ἀνεβατό , πότε γιὰ νὰ ξεσκονίσῃ τὰ χαρτένια λουλούδια ποὖχε σὲ δυὸ φαρφουριὰ στὴν ἐταζέρα ἢ γιὰ νἀπλώσῃ ἕνα-δυὸ ρουχαλάκια ποὖχε Κούκλα  κάνει σαπουνιστὰ στὴ λεκάνη καὶ ποὺ γαλάζωναν ἀπ' τὸ λουλάκι ἀπάνω στὸ σκοινί · κ ' ἔσκυβε καὶ σφουγγά - ριζε τὰ νερὰ ποὔχανε στάξει ἀπ᾿ τὰ ροῦχα στὰ σκαλιὰ καὶ στὶς πλάκες μπρὸς τὴν πόρτα, κ᾽ ἔπειτα πήγαινε νἁπλώσῃ καὶ τὸ σφουγγαρόπαννο πιὸ πέρα ἀπὸ τὰ ροῦχα στὸ ἴδιο τὸ σκοινί, ποὺ ἤτονε δεμένο ἀπ᾿ τὸ στρόφιγγα τῆς πόρτας σὲ μιὰ μικρὴ ζαρωμένη μυγ δαλίτσα- γιατὶ δὲν ἔφθανε ὣς τὴ μάντρα πέρα"
