"Ὁ Νῖκος ὅμως δὲν ἦτο τυφλὸς κι οὔτε κουφὸς νὰ μὴν ἀκούῃ τὸ τί λέγανε στὴ γειτονιὰ καὶ πρὸπάν των τὰ κορίτσια καθὼς περνοῦσε : « Κρῖμας τὸ νέο νὰ πάρῃ ἐκείνη τὴ χτικιάρα !» Μιὰ μέρα βγῆκε ἡ Βεργινία ἀπ᾿ τὴν πόρτα τοῦ σπιτιοῦ της νἀδειάσῃ τὸ κασσόνι μὲ τὰ σκουπίδια πίσω ἀπ᾿ τὴ γωνιὰ τῆς μάντρας, κατὰ τὸ βουνό , ποὺ ἤτανε σωροί- σωροὶ λιθάρια καὶ σπασμένα μπουκάλια καὶ πιάτα καὶ παλιόχαρτα καὶ πάτοι ἀπὸ ντενεκέδες καὶ στριφογυρισμένα τσέρκια ἀπὸ βαρέλια καὶ λαμ ποκοποῦσαν ὅλα στὸν ἥλιο σὰ θησαυροὶ ἀτίμητοι"
