"― Ἔτσι τῆς ἔλεγε ὁ σκοπὸς τοῦ Λανσιέ, μὰ τὸ ἴδιο τῆς ἔλεγαν καὶ τοῦ Νίκου τὰ μάτια , καθὼς χόρευε στὴν ἀγκαλιά του, ποὗταν καρφωμένα ἀπάνω της καὶ τὰ αἰσθανότανε νὰ λάμπουνε σὰν ἄστρα ἀπάνω στὰ μαλλιά της καὶ μέσα της νὰ καίῃ ἡ ἀντιφεγγιά τους Τὸ στόμα του ἤτονε μισανοιχτὸ κ᾿ ἔφεγγαν τὰ δόντια του καὶ στὸ πρόσωπό της φυσοῦσε ἡ ζεστὴ πνοή του! Πῶς τὴν ἔσφιγγαν τὰ δάχτυλά του γλυκὰ κάτω ἀπ᾽ τὶς ἀμασχάλες !"
