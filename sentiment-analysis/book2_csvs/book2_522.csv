"Περνοῦσαν ἄλλα ζευγάρια μπροστὰ ἀπ᾿ τὸ Νῖκο : ἕνας κοκκινοπρόσωπος μ᾿ ὁλοστρόγγυλο σαγόνι καὶ μακρυὰ μουστάκια κρεμαστά , τὸ στόμα ἀνοιχτὸ νὰ παίρνῃ ἀέρα ( ἴδιος κι ἀπαράλαχτος μπαρμποῦνι), κρα τῶντας στὴν ἀγκαλιά του μιὰ γεροντοκόρη στεγνὴ καὶ σουβλερή, μὲ τὸ πηγοῦνι καὶ τὴ μύτη σὰν τρυ πάνια , ποὺ κύτταζε τὸ μπαρμποῦνι της σὰν μπεκάτσα - Κούκλα  ἐρωτοχτυπημένη καὶ ξεροτηγανισμένη Παραπίσω ἕνας ἀψηλὸς νέος ξεσταχιασμένος, σὰ φραντζόλα μακρουλὴ τῆς μπίρας, μὲ μιὰ μικρὴ κοντοστοῦπα ποὺ ἔμοιαζε μποτίλλια : ἀπάνω στενὴ μ᾿ ἕνα κεφαλάκι σὰν καρφίτσα καὶ κάτω φοῦσκα ἀπ᾿ τὰ κολαριστὰ σαγκουλιὰ τοῦ φουστανιοῦ της· καὶ σήκωσε τὰ δυό της χέρια ἡ μποτίλλια, σὰν τἀχυρένιο σκοινάκι τῆς μποτίλλιας τοῦ « Κιάντι» , γιὰ νὰ πιαστῇ ἀπ᾽ τὸ λαιμὸ τῆς φραντζόλας ποὺ χοροπηδοῦσε καμαρωτή , ἀλύγιστη κι ἄψητη "
