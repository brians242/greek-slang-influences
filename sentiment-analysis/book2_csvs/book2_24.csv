"Κι ἀκόμα πιὸ ὀμορφύτερος φαινότανε σὰν ἔβγαζε στὸ σπίτι τὸ σακάκι του καὶ τὸ κολλάρο καὶ φοροῦσε μιὰ παλιὰ λινὴ μπλοῦζα τῆς δουλειᾶς, γιατὶ τότες ἔμενε γυμνὸς ὁ λαιμός του ποὔμοιαζε ἐλεφαντοκόκκαλο κιτρινισμένο , ὁλοστρόγγυλος καὶ ἁπαλὸς ὅπως στἆρ χαῖα ἀγάλματα τῶν νέων θεῶν — αὐτὸ ὅμως δὲν τὄξερε ἡ γυναῖκα του : ἐκείνη ἔβλεπε μονάχα τὸ λαιμό του χωρὶς νὰ σκέπτεται τίποτα, μὲ τὴν ψυχὴ λυμένη"
