"ἠθέλησε κατόπιν πάλι διὰ νὰ λειτουργήσῃ , ὅμως οἱ ῞Αγιοι ὅλοι ἐν χορῷ τὸν ἀπηρνήθησαν , δηλαδὴ τὸν ἀγριοκύτταζαν ὡσεὶἐν πυρὶ καὶ ῥομφαίᾳ : Ὁ ῞Αγιος Γρηγόριος ὁ Θεολόγος καὶ ὁ ῞Αγιος Χαράλαμπος καὶ ῞Αγιος Ελευθέριος σήκωσαν ὁ καθένας τοις τὸ βαρὺ Εὐαγγέλιον ὅπου ἐκρατοῦσαν νὰ τοῦ τὸ ρίξουν κατα κέφαλα ῾Ο ῞Αγιος Ἰωάννης ὁ Πρόδρομος σήκωσε τὸ ραβδὶ μὲ τὸν σταυρὸν νὰ τὸν πατάξῃ· ὁ ῞Αγιος Μηνᾶς κ' οἱ ῞Αγιοι Θεόδωροι καὶ ὁ ῞Αγιος Γεώργιος καὶ ὁ ῞Αγιος Δημήτριος κέντρησαν τἄλογά τους νὰ τὸν ποδοπατήσουν καὶ νὰ τὸν λογχίσουν· Ἡ Αγία Αἰκατερίνη κ᾿ ἡ ῾Αγία Βαρβάρα κ᾿ ἡ Ὁσία Πελαγία ἀπέστρεψαν τὸ πρόσωπό τους ἀπ ' αὐτοῦ "
