"κ᾿ ἡ ᾿Αθήνα ποὺ ξεχειλοῦσε μὲ τὰ μύρια της τὰ σπίτια πίσω ἀπ᾿ τὸν Αϊ-Γιώργη κι ἀπ᾿ τὰ νταμάρια , λὲς καὶ τἄπερνε ὅλα σβάρνα, εἶχε ἀπάνω της ἕνα βαρὺ πάπλωμα ἀπὸ ἀχνὸν κιτρινοκόκκινο   ῾Η Κερένια ποὺ κάποτε -κάποτε κάνανε φτερὰ σὰν πουλάκια κάτι πνιγμένοι ἦχοι ὣς ἐδῶ ἔξω … κ᾽ ἔβγαζε ἀπομέσα τὸ κεφάλι της ἡ ᾿Ακρόπολις χρυσοφιλημένη ἀπ᾿ τὸν ἥλιο, καὶ γλαυκοφέγγριζε ἡ θάλασσα πέρα κάτω μὲ τὰ μαῦρα κατάρτια τοῦ Πειραιῶς σὰν τσίνουρα στὸ μάτι της καὶ μὲ τὴν ἀέρινη τὴν Αἴγινα , ψηλὰ στὸν οὐ ρανό , σὰν ὄνειρο"
