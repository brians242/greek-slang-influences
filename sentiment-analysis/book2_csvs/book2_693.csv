"γιὰ νὰ τὶς διώξῃ , γελῶντας νευρικὰ ἀπὸ φόβο μαζὶ καὶ χαρά· μὰ δὲν τὰ κατάφερνε μὲ τὄνα χέρι ποὺ ἀνέ μιζε τὸ σαλάκι, ἴδιο συννεφάκι τριανταφυλλί—γιατὶ μὲ τἄλλο βαστοῦσε τὰ λουλούδια μὲς τὴ φούστα της : οἱ πεταλοῦδες δὲν τὸ φοβοῦνταν ὁλότελα τὸ συννε φάκι τὸ ρόδινο παρὰ νομίζανε πὼς ἔπαιζε κι αὐτὸ μαζί τους · καὶ μὲ τόση περισσότερη ὁρμὴ ἔπεφταν ἀπάνω της, ὣς ποὺ ἔφθασε ὁ Νῖκος καὶ τὶς σκόρπισε μὲ τὸ καπέλλο του κ' ἔπιασε μιὰ μεγάλη κόκκινη μὲ κάτι σὰ μάτια παγωνιοῦ στὰ φτερά της καὶ τὴν τρύ πωσε μέσα στῆς Λιόλιας τὰ μαλλιά … Καὶ πήγανε παραπέρα ὣς πίσω ἀπ᾿ τὰ σπίτια τῆς Καλλιθέας καὶ πιὸ κάτω ἀπ᾽ τὶς φυλακές, ἴσαμ᾽ ἐκεῖ πἀρχίζει ὁ ἐλαιῶνας"
