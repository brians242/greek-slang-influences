"Κούκλα  Πῶς τρέχει ἕνα νεράκι ποὔρχεται ἀπ᾿ τὸ βουνὸ ἥσυχο καὶ κελαΐδιστὸ καὶ στέκεται καὶ βλέπει τὸν ἥλιο καὶ σιγοκυλάει μέσ᾽ ἀπ᾿ τὸν κάμπο καὶ γλυκοκουβεν νιάζει μὲ τὰ λουλούδια ποὺ τὸ χαιρετοῦν κι ἔξαφνα φθάνει στὴν ἄκρη ἑνὸς γκρεμοῦ καὶ πέφτει ἀφρίζοντας σὲ δάκρυα βουερὰ κάτω σὲ μιὰ λίμνη κοιμισμένη καὶ χάνεται στἀσάλευτά της βάθη τὰ μαυροπράσινα ; πῶς κάνει φτερὰ τὸ τραγούδι τῆς ψυχῆς ποῦ λαχταρᾷ καὶ πετιέται κυματιστὰ πάνω ἀπ᾿ τὰ σχοῖνα καὶ τὶς κορφὲς τῶν πεύκων καὶ πάνω ἀπ' τὰ κίτρινα σπαρτὰ σὰν τὴ σιταρίθρα καὶ ἄξαφνα βγαίνει ἕνα σύννεφο μπροστὰ στὸν ἥλιο τῆς ζωῆς καὶ τὸ τραγούδι μουν τώνει καὶ γίνεται βαρὺ κι ἀργὸ μὲ τὴ φωνὴ γονατι σμένη ; —ἔτσι καὶ τῆς Λιόλιας ἡ ζωὴ τώρα μονομιᾶς ἀπ᾿ τὴ βουὴ τοῦ πόνου ἔπεσε σὲ βάθη κοιμισμένα ἔτσι καὶ τὸ τραγούδι τῆς ζωῆς της ἀπ᾿ τὸν ἥσκιο βά ρυνε, μούντωσε καὶ τσάκισε ᾿Απ ' τὴν ἡμέρα ποὺ ξαναπάτησε τὰ πόδι της στὴν κάμαρη ποὖχε πεθάνει ἡ Βεργινία , σκοτείνιασ᾽ ἡ ψυχή της : ζοῦσε σὰ μέσα σὲ κάποιαν ἀπὸ ᾽κεῖνες τὶς συννεφιασμένες νύχτες, τὶς ἀσάλευτες καὶ ναρκωμένες, μὲ περίχυτο ἕνα φῶς χλωμὸ ἀπ᾿ τὸ πνιγμένο τὸ φεγ γάρι"
