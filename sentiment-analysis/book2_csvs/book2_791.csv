"τῆς εἶπε νὰ κάτσῃ, γιατ᾿ ἀλλοιῶς θἄφευγε κι αὐτός : —κ᾽ ἔτσι ξανακάθησε στὴν ἄλλη ἄκρη τοῦ σκαλοπατιοῦ Καὶ τὸ φεγγάρι στρογγυλοπρόσωπο, ἄσπρο σὰν τὸ γάλα , ὁλοένα ἀνέβαινε πιὸ ἀψηλὰ καὶ ξεδίπλωνε τὴν ἀχτιδένια κόμη του ποὺ ὁλόγυρα στὸ πρόσωπό του ἤτονε σὰν κόκκινο χρυσάφι, μὰ καθὼς ἄνοιγε κ᾿ ἔπεφτε πιὸ ἀνάρια κι ἀπὸ πιὸ ψηλά , γινόταν ἕνα πέπλο, μυριοξέδιπλο, ὑφασμένο ἀπ᾽ ἀσημένια σιγαλιὰ καὶ θλίψη γλυκειὰ γλαυκή , ποὺ τύλιγε ὅλον τὸν οὐ ρανὸ καὶ τὴ γῆς μαζὶ σ᾿ ἕνα σβύσιμο εὐτυχίας ἀλά λητο"
