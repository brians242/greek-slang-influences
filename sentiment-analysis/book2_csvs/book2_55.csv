"Λόφοι ἐσεῖς ἁπαλοὶ καὶ πράσινοι καὶ θάλασσα ἀρχαία ποὺ λάμπεις, μὲ τὰ μαῦρα καράβια τῶν καημῶν ποὺ σὲ σιγοπερπατοῦν ! πόσα μάτια σᾶς ἔχουν κυττάξει ἀπ᾿ τὸν παλιὸ καιρό, ἐδῶ ἀπ᾿ τὸ βουνὸ τοῦ Φιλοπάππου ἀπάνω, σὰν τώρα ποὺ ξαστράφτει ἡ ὀμορφιά σας, κι ἀπ᾿ τὰ αἰώνια νιᾶτα σας ἄντλησαν ἐλπίδα γιὰ τῆς ζωῆς τὴ χαρά ! Κ᾿ ἔσβησαν ὅλα τὰ μάτια ποὺ σᾶς ἀγναντέψανε, μὰ ἐσεῖς στεκόσαστε αὐτοῦ καὶ δίνετ᾽ ἐλπίδα γιὰ τῆς ζωῆς τὴ χαρὰ στὰ μάτια ποὺ θὰ σβήσουν ! Κύτταζε κ᾿ ἡ Βεργινία ἀπὸ πάνω ἀπ᾿ τὴ μάντρα τῆς αὐλῆς της κι ἀπὸ τὸ μόνο παράθυρο τῆς κάμα ρής της κ᾿ ἔπαιρνε κουράγιο κ᾿ ἐλπίδα ἀπὸ τὴ χαρὰ τῆς ἀλαργινῆς χλόης κι ἀπὸ τῆς θάλασσας τὴ λάμψη, τὴ γλαυκὴ κι ἀμάραντη, πὼς σὰν ἐρχόταν τὸ καλο καίρι καὶ πιάναν οἱ ζέστες , θὲ νὰ δυνάμωνε κι αὐτὴ  Η Κερένια καὶ θὲ νὰ στερέωνε ἡ ὑγεία της"
