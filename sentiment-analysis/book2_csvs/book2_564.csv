"καὶ ἡ πίκρα της αὐτὴ περίχυνε μὲ χολὴ τὸ λαχταριστὸ λουλοῦδι τῆς ψυχῆς του καὶ τὸ φαρμάκι στάλαζε ἀπ᾿ τῆς ρίζες, μολύβι στὴν καρδιά του, θειάφι ἀναμμένο στὰ σωθικά του, ποὺ τὸν ἔπιανε λύσσα νὰ σπαράξῃ τὸν ἑαυτό του – ἀφοῦ ἀπ᾿ αὐτὸν ἐρχόταν τὸ κακὸ ποὺ ὑπόφερνε· μὰ κ᾿ ἐδῶ πάλι αἰτία ἦτον αὐτή , ποὖτον ὁλοένα ξύπνια καὶ ζωντανὴ μπρο στά του, ποὺ τοῦ σπάραζε τὸ στῆθος μὲ τὴν ἄγρυπνή της πίκρα τὴ σταλμένη ἀπ᾿ αὐτὸν τὸν ἴδιο— - —Δὲν κοιμᾶσαι ! — τῆς κάνει μὲ θυμό"
